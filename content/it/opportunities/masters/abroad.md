---
title: 'Estero'
summary: "Magistrali all'estero"
date: '2024-02-08T01:08:40+01:00'
weight: 30
---

### [University of Amsterdam, Master of Logic](https://msclogic.illc.uva.nl/)

Il [Master of Logic](https://msclogic.illc.uva.nl/) è, in tutto il mondo, la
magistrale per antonomasia per chi ama questa disciplina e spalanca le porte
verso una carriera accademica in tale ambito. In questa città studiarono
Brouwer, Heyting e Beth. Venendo da Informatica, si ottiene un'esenzione dagli
esami di _Mathematical Proof Methods for Logic_ e _Complexity Theory_. Se si
sceglie come esame opzionale al terzo anno _Metodi logici per la filosofia_, si
ottiene una (non meritata) esenzione dall'esame di _Introduction to Modal
Logic_. Questo permette a chi sceglie la specializzazione di _Logic and
Computation_ di avere due soli esami obbligatori: _Logic, Language, and
Computation_ e _Information Theory_, per un totale di soli 9 CFU. Il resto degli
esami può essere liberamente scelto da [un vasto elenco](https://studiegids.uva.nl/xmlpages/page/2023-2024-en/search-programme/programme/7711/255187).
Si può puntare su un approccio interdisciplinare che include anche filosofia
e lingue, o limitarsi esclusivamente a esami logico-matematici o di informatica
teorica. Un membro del corpo docente (spesso del tuo spesso ambito) ti affianca
durante tutti e due gli anni nella formazione del piano di studio, che rimane
sempre però una tua scelta insindacabile.

Questo programma offre a chi vi studia piccole aule studio riservate al _Master
of Logic_, di cui una con monitor esterni, aperte 24/7. Lo studio avviene di
pari passo con la ricerca del dipartimento, ed è quindi sempre al passo con i
tempi.

Non manca qualche difetto: la cultura del Software Libero/Linux è quasi assente,
con pochissime eccezioni. Anche se una decina di corsi includono una parte di
programmazione/dimostrazione assistita (Logical Verification, Computational
Social Choice, Parallel Algorithms (MasterMath), Knowledge Representation and
Reasoning, Functional Programming, Automated Planning, Game Theory, Type
Theory, ...), non tutti coincidono necessariamente con i propri interessi.
Tuttavia, è possibile ottenere crediti anche per insegnamenti seguiti presso
altri programmi (per esempio il popolare [_Master Computer Science_](https://www.uva.nl/shared-content/programmas/en/masters/computer-science/computer-science.html)),
o in altre università (ad Amsterdam e non).

Professori di riferimento: Fabio Zanasi (ex-studente), Claudio Sacerdoti Coen,
Ugo dal Lago, Eugenio Orlandelli.

_[Stefano](https://foxy.codeberg.page) (Informatica 2020-2023, Master of Logic
2023-2025)_

# 
