---
title: 'Magistrali'
date: '2024-02-08T21:08:40+01:00'
weight: 60
---

Proseguire gli studi dopo la triennale a Bologna, in Italia o all'estero. Chi
scrive qui una recensione della propria magistrale può anche _lasciare il
proprio contatto_, in modo da rispondere a eventuali domande.

# University of Amsterdam, Master of Logic

Il [Master of Logic](https://msclogic.illc.uva.nl/) è, in tutto il mondo, la
magistrale per antonomasia per chi ama questa disciplina e spalanca le porte
verso una carriera accademica in tale ambito. In questa città studiarono
Brouwer, Heyting e Beth. Venendo da Informatica, si ottiene un'esenzione dagli
esami di _Mathematical Proof Methods for Logic_ e _Complexity Theory_. Se si
sceglie come esame opzionale al terzo anno _Metodi logici per la filosofia_, si
ottiene una (non meritata) esenzione dall'esame di _Introduction to Modal
Logic_. Questo permette a chi sceglie la specializzazione di _Logic and
Computation_ di avere un unico esame obbligatorio: _Information Theory_. Il
resto degli esami può essere liberamente scelto da [un vasto elenco](https://studiegids.uva.nl/xmlpages/page/2023-2024-en/search-programme/programme/7711/255187).
Si può puntare su un approccio interdisciplinare che include anche filosofia
e lingue, o limitarsi esclusivamente a esami logico-matematici o di informatica
teorica. Un membro del corpo docente (spesso del tuo spesso ambito) ti affianca
durante tutti e due gli anni nella formazione del piano di studio, che rimane
sempre però una tua scelta insindacabile.

Questo programma offre a chi vi studia piccole aule studio private, di cui una
con monitor esterni, aperte 24/7. Lo studio avviene di parti passo con la
ricerca del dipartimento, ed è quindi sempre al passo con i tempi.

Non manca qualche difetto: la cultura del Software Libero/Linux è quasi assente,
con pochissime eccezioni. Anche se una decina di corsi includono anche una parte
di programmazione/dimostrazione assistita (Logical Verification, Computational
Social Choice, Parallel Algorithms (MasterMath), Knowledge Reasoning and
Representation, Functional Programming, Automated Planning, Game Theory, Type
Theory), non tutti coincidono necessariamente con i propri interessi.

Professori di riferimento: Fabio Zanasi (ex-studente), Claudio Sacerdoti Coen,
Ugo dal Lago, Eugenio Orlandelli.

_[Stefano](https://foxy.codeberg.page)(Informatica 2020-2023, Master of Logic
2023-2025)_
